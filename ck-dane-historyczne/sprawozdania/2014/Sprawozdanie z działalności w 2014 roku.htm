<!DOCTYPE html>
<html lang="pl-pl"><head>
      <!-- base href="http://www.ck.gov.pl/index.php/sprawozdania/sprawozdanie-z-dzialalnosci-w-2014-roku" -->
  <meta http-equiv="content-type" content="text/html; charset=UTF-8">
  <meta name="author" content="Super User">
  <meta name="x-ua-compatible" content="IE=edge,chrome=1">
  <title>Sprawozdanie z działalności w 2014 roku</title>
  <link href="http://www.ck.gov.pl/index.php/component/search/?Itemid=128&amp;format=opensearch" rel="search" title="Szukaj Centralna Komisja do Spraw Stopni i Tytułów " type="application/opensearchdescription+xml">
  <link rel="stylesheet" href="Sprawozdanie%20z%20dzia%C5%82alno%C5%9Bci%20w%202014%20roku_pliki/style.css" type="text/css">
  <script src="Sprawozdanie%20z%20dzia%C5%82alno%C5%9Bci%20w%202014%20roku_pliki/jquery.js" type="text/javascript"></script>
  <script src="Sprawozdanie%20z%20dzia%C5%82alno%C5%9Bci%20w%202014%20roku_pliki/jquery-noconflict.js" type="text/javascript"></script>
  <script src="Sprawozdanie%20z%20dzia%C5%82alno%C5%9Bci%20w%202014%20roku_pliki/jquery-migrate.js" type="text/javascript"></script>
  <script src="Sprawozdanie%20z%20dzia%C5%82alno%C5%9Bci%20w%202014%20roku_pliki/caption.js" type="text/javascript"></script>
  <script src="Sprawozdanie%20z%20dzia%C5%82alno%C5%9Bci%20w%202014%20roku_pliki/holder.htm" type="text/javascript"></script>
  <script src="Sprawozdanie%20z%20dzia%C5%82alno%C5%9Bci%20w%202014%20roku_pliki/html5fallback.js" type="text/javascript"></script>
  <script type="text/javascript">
jQuery(window).on('load',  function() {
				new JCaption('img.caption');
			});
              function info_cookie(){
                 document.cookie = 'info_cookie=1';
                 document.getElementById('panel_cookie_dol').style.display='none';             
              }
              window.addEvent('load', function() {
                var cookies = document.cookie.split(';');
                if(!cookies.length)
                  document.getElementById('panel_cookie_dol').style.display='none'; 
               });
         
  </script>

    <meta name="viewport" content="width=device-width, initial-scale=1.0, maximum-scale=1.0, user-scalable=0">
    <link rel="apple-touch-icon-precomposed" href="http://www.ck.gov.pl/templates/centralnakomisja/images/apple-touch-icon-57x57-precomposed.png">
    <link rel="apple-touch-icon-precomposed" sizes="72x72" href="http://www.ck.gov.pl/templates/centralnakomisja/images/apple-touch-icon-72x72-precomposed.png">
    <link rel="apple-touch-icon-precomposed" sizes="114x114" href="http://www.ck.gov.pl/templates/centralnakomisja/images/apple-touch-icon-114x114-precomposed.png">
    <link rel="apple-touch-icon-precomposed" sizes="144x144" href="http://www.ck.gov.pl/templates/centralnakomisja/images/apple-touch-icon-144x144-precomposed.png">
    
    <link rel="stylesheet" href="Sprawozdanie%20z%20dzia%C5%82alno%C5%9Bci%20w%202014%20roku_pliki/style_002.css" type="text/css">
    <link rel="stylesheet" href="Sprawozdanie%20z%20dzia%C5%82alno%C5%9Bci%20w%202014%20roku_pliki/joomla.css" type="text/css">
</head>
  
<body>
  
<div id="top">
<div id="topcontent">

<table border="0" width="100%">
  <tbody><tr>
    <td width="465px"><img src="Sprawozdanie%20z%20dzia%C5%82alno%C5%9Bci%20w%202014%20roku_pliki/logo.gif" height="101" width="462"></td>
    <td width="100px"></td>
    <td>		<div class="moduletable">
						<div class="search">
	<form action="/index.php/sprawozdania/sprawozdanie-z-dzialalnosci-w-2014-roku" method="post" class="form-inline">
		<label for="mod-search-searchword" class="element-invisible"> </label> <input name="searchword" id="mod-search-searchword" maxlength="200" class="inputbox search-query" size="25" placeholder="wpisz szukaną frazę ..." type="search"> <button class="button btn btn-primary" onclick="this.form.searchword.focus();">Szukaj</button>		<input name="task" value="search" type="hidden">
		<input name="option" value="com_search" type="hidden">
		<input name="Itemid" value="128" type="hidden">
	</form>
</div>
		</div>
	
</td>
  </tr>
</tbody></table>
</div>

</div>


<div id="czarnalinia">
    <div id="czarnaliniacontent">
	Sprawozdanie z działalności w 2014 roku
     </div>
</div>


<div id="mid">
<div id="menu">
    <ul class="nav menu">
<li class="item-101"><a href="http://www.ck.gov.pl/index.php">Strona główna</a></li><li class="item-103"><a href="http://www.ck.gov.pl/index.php/dane-o-jednostce">Dane o jednostce</a></li><li class="item-105 parent"><a href="http://www.ck.gov.pl/index.php/sklad-osobowy-ck">Skład Osobowy CK</a></li><li class="item-113 parent"><a href="http://www.ck.gov.pl/index.php/podstawy-prawne">Podstawy Prawne</a></li><li class="item-116 parent"><a href="http://www.ck.gov.pl/index.php/nadawanie-stopni">Nadawanie stopni</a></li><li class="item-132 parent"><a href="http://www.ck.gov.pl/index.php/postepowania-awansowe">Postępowania awansowe</a></li><li class="item-162 parent"><a href="http://www.ck.gov.pl/index.php/recenzje-w-przewodzie-doktorskim">Recenzje w przewodzie doktorskim</a></li><li class="item-208"><a href="http://www.ck.gov.pl/index.php/wykaz-osob-ze-stopniami-doktora-i-doktora-habilitowanego-oraz-tytulem-profesora">Wykaz Osób Ze Stopniami Doktora I Doktora Habilitowanego Oraz  Tytułem Profesora </a></li><li class="item-119"><a href="http://www.ck.gov.pl/index.php/wnioski">Wnioski</a></li><li class="item-120 parent"><a href="http://www.ck.gov.pl/index.php/komentarze">Komentarze</a></li><li class="item-127 active deeper parent"><a href="http://www.ck.gov.pl/index.php/sprawozdania">Sprawozdania</a><ul class="nav-child unstyled small"><li class="item-128 current active"><a href="http://www.ck.gov.pl/index.php/sprawozdania/sprawozdanie-z-dzialalnosci-w-2014-roku">Sprawozdanie z działalności w 2014 roku</a></li></ul></li><li class="item-129"><a href="http://www.ck.gov.pl/index.php/kalendarz-posiedzen">Kalendarz posiedzeń</a></li><li class="item-130"><a href="http://www.ck.gov.pl/index.php/pytania-i-odpowiedzi">Pytania i Odpowiedzi</a></li><li class="item-131"><a href="http://www.ck.gov.pl/index.php/komunikaty-ck">Komunikaty CK</a></li><li class="item-206"><a href="http://www.ck.gov.pl/index.php/archiwum">Archiwum</a></li></ul>

</div>
  <div id="content">
<div id="system-message-container">
	</div>

<div class="item-page" itemscope="" itemtype="http://schema.org/Article">
	<meta itemprop="inLanguage" content="pl-PL">
	
		
			<div class="page-header">
		<h2 itemprop="name">
							Sprawozdanie  z działalności Centralnej Komisji do Spraw Stopni i Tytułów w 2014 roku					</h2>
							</div>
					
	
	
		
								<div itemprop="articleBody">
		<p><strong>1. DZIAŁALNOŚĆ ORGANÓW CENTRALNEJ KOMISJI</strong></p>
<p>Rok 2014 r. był drugim rokiem ósmej kadencji Centralnej Komisji do spraw Stopni i Tytułów.<br>Do końca roku sprawozdawczego poszczególne organy Centralnej Komisji odbyły następującą liczbę posiedzeń:</p>
<p style="margin-left: 30px;">- Prezydium Komisji – 10,<br>- sekcja nauk humanistycznych i społecznych– 10,<br>- sekcja nauk ekonomicznych – 10,<br>- sekcja nauk biologicznych, rolniczych, leśnych i weterynaryjnych – 10,<br>- sekcja nauk medycznych – 10,<br>- sekcja matematycznych, fizycznych, chemicznych i nauk o Ziemi – 10,<br>- sekcja nauk technicznych – 10,<br>- sekcja sztuki – 10,<br>- sekcja doraźna – 1,</p>
<p>tak więc łącznie w roku 2014 Centralna Komisja odbyła 81 posiedzeń.</p>
<p>Liczba posiedzeń poszczególnych organów Komisji odpowiadała potrzebie
 sprawnego, bez zbędnej zwłoki załatwienia bieżących spraw i wniosków 
wpływających w roku sprawozdawczym.</p>
<p>W ciągu tego roku zmarł prof. Tomasz Opala – członek Sekcji Nauk 
Medycznych - tak więc Centralna Komisja zakończyła rok sprawozdawczy w 
liczbie 227 członków.</p>
<p><strong>2. DZIAŁALNOŚĆ CENTRALNEJ KOMISJI W ŚWIETLE DANYCH STATYSTYCZNYCH</strong></p>
<p><strong>2.1. Liczba rozpatrzonych spraw.</strong><br><br>W 2014 roku Centralna Komisja rozpatrzyła 3433 różnego rodzaju sprawy podlegające jej kompetencjom <a href="http://www.ck.gov.pl/images/PDF/sprawozdania/2014/zal1.pdf" target="_blank">(zał. nr 1)</a>.
 Jest to ok. 43% mniej spraw, niż w dotychczas absolutnie rekordowym 
roku poprzednim (6021). Na tak znaczącą różnicę w liczbie spraw wpływ 
miała grupa wniosków o wyznaczenie recenzentów w przewodach 
habilitacyjnych i postępowaniach o nadanie tytułu profesora, która w 
roku 2013 stanowiła łącznie 66,8% wszystkich wniosków (4021), zaś w roku
 sprawozdawczym wskaźnik ten wyniósł odpowiednio 20% (687) .<br>Wśród 
rozpatrzonych spraw największy udział mają wnioski z dziedziny nauk 
humanistycznych i społecznych oraz dziedziny nauk prawnych i 
teologicznych (łącznie), które stanowiły niemal 35,3% ogółu wszystkich 
spraw ( w stosunku do ok. 28,9% z ubiegłego roku). Wskaźnik ten dla 
pozostałych dziedzin przedstawia się następująco (w układzie dziedzin 
rozpatrywanych w poszczególnych sekcjach):</p>
<p style="margin-left: 30px;">- dziedzina nauk ekonomicznych – 6,2% ( w roku 2013 udział ten wynosił ok.9,5%) ,<br>- dziedziny nauk biologicznych, rolniczych, leśnych i weterynaryjnych – 10,9% ( w roku 2013 udział ten wynosił ok. 14,8%),<br>-
 dziedzina nauk medycznych, farmaceutycznych, nauk o zdrowiu i nauk o 
kulturze fizycznej – 12,7% ( w roku 2013 udział ten wynosił ok. 14,3%),<br>-
 dziedziny nauk matematycznych, fizycznych, chemicznych i Nauk o Ziemi –
 ok. 11, 2% ( w roku 2013 udział ten wynosił ok. 10,5%),<br>- dziedziny nauk technicznych – 16,7% ( w roku 2013 udział ten wynosił 14,7%),<br>- dziedzin sztuki – 7,05% ( w roku 2013 udział ten wynosił ok. 7,3%).</p>
<p>Szczegółowe dane dotyczące wniosków rozpatrzonych w poszczególnych sekcjach zawiera <a href="http://www.ck.gov.pl/images/PDF/sprawozdania/2014/zal2.pdf" target="_blank">załącznik nr 2</a>.<br>Spośród
 wszystkich spraw rozpatrzonych w 2014 r. jest 148 wniosków, w stosunku 
do których Centralna Komisja podjęła decyzję odmowną (140 w roku 
poprzednim). Stanowią one niemal 4,3% ogółu wszystkich spraw i wskaźnik 
ten jest znacząco wyższy, niż analogiczny w roku ubiegłym (2,3%).</p>
<p><strong>2.2 Wnioski o przedstawienie kandydatów do tytułu naukowego profesora&nbsp;i tytułu profesora w zakresie sztuki.</strong></p>
<p>W 2014 r. Centralna Komisja rozpatrzyła ogółem 1039 wniosków o 
przedstawienie kandydatów do tytułu profesora, tj. blisko 51% więcej, 
niż w roku ubiegłym (689). Uzasadniona wydaje się w tym miejscu teza, iż
 na tak znaczący wzrost omawianych spraw miała rekordowa w 2013 r. 
liczba wniosków, w których Centralna Komisja wyznaczyła recenzentów 
(1572).</p>
<p>Na wzrost ten, w stosunku do roku poprzedniego, składają się wnioski z obszaru:</p>
<p style="margin-left: 30px;">- nauk biologicznych, rolniczych, leśnych i weterynaryjnych - o 117,8 %,<br>- nauk medycznych – o 64,3%<br>- nauk matematycznych, fizycznych, chemicznych i nauk o Ziemi – o ok. 23,1%,<br>- nauk technicznych – 35,9%,<br>- sztuki – 91%.<br>- nauk humanistycznych i społecznych - ok. 19,5%<br>- nauk ekonomicznych - ok. 94%.</p>
<p>W omawianym okresie Centralna Komisja wydała 39 ( w 2013 r. – 33) 
decyzji odmawiających przedstawienia kandydata do tytułu profesora, co 
stanowi ok. 3,9% ( w 2013 r. - 4,8%) wszystkich decyzji dotyczących tej 
grupy wniosków. Ilość tych decyzji liczbowo w stosunku do 2013 r. jest 
większa, natomiast w ujęciu procentowym wskaźnik ten jest niższy o 0,9%.<br>Wobec
 ww. negatywnych decyzji Centralnej Komisji złożono 14 ( w roku 2013 – 
8) wniosków o ponowne rozpatrzenie sprawy (substytut odwołania), w 
stosunku do których Komisja, w wyniku przeprowadzonych postępowań 
odwoławczych, nie zmieniła swojej decyzji. Można przyjąć, że odwołało 
się od decyzji Centralnej Komisji ok. 36 % ( 24% w roku ubiegłym) 
negatywnie ocenionych kandydatów do tytułu profesora (lub rady, które 
tych kandydatów wysunęły).<br>Powody negatywnych rozstrzygnięć 
Centralnej Komisji w sprawach wniosków profesorskich są zbieżne z tymi, 
które występowały w latach ubiegłych. W zdecydowanej większości 
przypadków były to wnioski przedwczesne, ze skromnym dorobkiem naukowym 
kandydatów uzyskanym po habilitacji lub niewielkimi osiągnięciami w 
zakresie kształcenia młodych kadr naukowych – ceniona jest tu zwłaszcza 
działalność kandydata jako promotora rozpraw doktorskich. Na tym 
poziomie awansu naukowego, zgodnie z wymaganiami ustawy, należy 
oczekiwać od kandydatów do tytułu profesora poważniejszych publikacji 
podsumowujących stan wiedzy w określonym obszarze nauki i wytyczających 
kierunki jego dalszego rozwoju, publikowanych przez uznane, prestiżowe, o
 zasięgu międzynarodowym wydawnictwa naukowe. Tymczasem wnioski, w 
stosunku do których Centralna Komisja podjęła negatywną decyzję, 
uzasadnione były publikacjami w lokalnych czasopismach. Zawierały treści
 będące niejednokrotnie powtórzeniami z dorobku habilitacyjnego, drobne 
przyczynki czy rutynowe opracowania zawodowe. Prace te niewiele wnosiły 
do rozwoju dziedziny naukowej, w zakresie której kandydat ubiegał się o 
tytuł profesora.<br>Wszystkie wnioski o nadanie tytułu profesora w tzw. „nowym trybie" zostały rozpatrzone przez Centralną Komisję pozytywnie.</p>
<p>Powyższy wskaźnik negatywnych decyzji Centralnej Komisji jest 
zróżnicowany w zależności od tego, w której sekcji Centralnej Komisji 
sprawy były rozpatrywane (ściślej, do której grupy dziedzin i dyscyplin 
należą rozpatrywane wnioski).<br>I tak, w układzie spraw rozpatrywanych w
 poszczególnych sekcjach, wskaźnik odmownych decyzji, w stosunku do 
wszystkich wniosków w tej grupie, przedstawia się następująco:</p>
<p style="margin-left: 30px;">- sekcja nauk humanistycznych i społecznych – 3,3% (ok. 5,7% w roku 2013),<br>- sekcja nauk ekonomicznych – 4,5% (ok. 5,6% w roku 2013),<br>-
 sekcja nauk biologicznych, rolniczych, leśnych o weterynaryjnych – 8,9%
 (ok. 1,4% w roku 2013) – w tej Sekcji był największy wzrost wniosków o 
nadanie tytułu profesora,<br>- sekcja nauk medycznych – 3,4% (ok. 7% w roku 2013),<br>- sekcja nauk matematycznych, fizycznych, chemicznych i nauk o Ziemi – 1,8% (ok. 3,3% w roku 2013),<br>- sekcja nauk technicznych – 5% (ok. 6,5% w roku 2013),<br>- sekcja sztuki – 0% - a więc na tym samym poziomie co w roku 2013.</p>
<p><strong>2.3 Wnioski o zatwierdzenie uchwały o nadaniu stopnia doktora</strong></p>
<p>W wyniku okresowej oceny poziomu działalności naukowej lub 
artystycznej jednostek uprawnionych do nadawania stopni, przeprowadzonej
 jeszcze w poprzedniej kadencji, zgodnie z art. 9 ust. 2 pkt. 1 ustawy o
 stopniach naukowych i tytule naukowym oraz o stopniach i tytule w 
zakresie sztuki, jeszcze 5 jednostek organizacyjnych uprawnionych do 
nadawania stopnia doktora zobowiązanych było do przedstawiania Komisji 
do zatwierdzenia swoich uchwał o nadaniu stopnia doktora.<br>W okresie 
objętym niniejszą sprawozdawczością przedstawiono Komisji do 
zatwierdzenia 17 takich uchwał, w stosunku do 16 podjęto pozytywną 
decyzję. Świadczy to o poprawności przeprowadzonych przewodów oraz 
merytorycznym uzasadnieniu nadanych stopni.<br>Odmowa zatwierdzenia jednej z powyższych uchwał podyktowana była błędami proceduralnymi w trakcie tego przewodu.</p>
<p><strong>2.4 Wnioski o przyznanie uprawnień do nadawania stopni naukowych i stopni w zakresie sztuki.</strong></p>
<p>W 2014 roku rozpatrzono 61 wniosków o przyznanie uprawnienia do 
nadawania stopnia doktora lub doktora habilitowanego, tj. niespełna 4,5%
 mniej, niż w roku poprzednim (64).<br>Centralna Komisja w stosunku do 
18 wniosków podjęła odmowną decyzję, co stanowi blisko 30% ogólnej ich 
liczby. W stosunku do roku 2013 odsetek negatywnie rozpatrzonych 
wniosków jest niższy, gdyż wyniósł on wówczas ok. 31,2%.<br>Zgodnie z 
art. 5 ust. 2 powołanej wyżej ustawy Centralna Komisja nadaje omawiane 
uprawnienia po zasięgnięciu opinii Rady Głównej Nauki i Szkolnictwa 
Wyższego. Stąd też Komisja ze szczególną starannością rozważa negatywne 
opinie w danej sprawie wyrażone przez to Gremium.<br>Przesłanki 
odmownych decyzji są niezmienne od lat. Znaczna część tych wniosków nie 
spełnia wymogów formalnych, przewidzianych w przepisach prawa 
(niewystarczająca liczba specjalistów z zakresu dziedziny czy dyscypliny
 wniosku, brak poważniejszych wyników działalności naukowej w 
odpowiedniej skali i na odpowiednio wysokim poziomie). Są to zwykle 
wnioski przedwczesne, zwłaszcza, gdy jednostka nie dysponuje nie tylko 
poważniejszymi, własnymi osiągnięciami naukowymi czy artystycznymi, ale 
nie ma też większego doświadczenia i wyników w kształceniu na poziomie 
magisterskim (uprawnienia do nadawania stopnia doktora).<br>Wśród 
wniosków o przyznanie uprawnienia do nadawania stopnia doktora 
habilitowanego pojawiają się wnioski jednostek organizacyjnych, które po
 uzyskaniu uprawnień do nadawania stopnia doktora nie wykazały się 
jeszcze wystarczającymi doświadczeniami w prowadzeniu przewodów 
doktorskich.<br>W takich przypadkach Centralna Komisja odmawia 
przyznania uprawnienia do nadawania stopnia doktora habilitowanego 
uznając, że przed nadaniem takiego uprawnienia Komisja powinna mieć 
możliwość dokonania oceny poziomu działalności rady w zakresie 
prowadzonych przewodów doktorskich: oceny poziomu krytyki naukowej, 
poziomu wymagań stawianych doktorantom oraz poprawności formalnej 
przebiegu przewodu.<br>Największą liczbę w tej grupie wniosków 
rozpatrzyła Sekcja Nauk Humanistycznych i Społecznych, które stanowiły 
ok. 31% wszystkich tego typu wniosków rozpatrzonych w roku 
sprawozdawczym.</p>
<p><strong>2.5 Wnioski o wyznaczanie recenzentów w przewodach 
habilitacyjnych i w postępowaniach o nadanie tytułu profesora, 
prowadzonych w trybie przepisów dotychczasowych.</strong></p>
<p>Rok 2014 był ostatnim, w którym Centralna Komisja wyznaczała 
recenzentów w przewodach habilitacyjnych oraz w postępowaniach o nadanie
 tytułu profesora, wszczętych jeszcze w trybie tzw. „starej ustawy", tj.
 obowiązującej do dnia 30 września 2011 r., z uwzględnieniem okresu 
przejściowego lat dwóch – do dnia 30 września 2013 r. – w którym 
kandydaci do awansu naukowego mieli prawo wyboru trybu swojego 
postępowania awansowego.<br>W roku tym Komisja wyznaczyła jeszcze po 
dwóch recenzentów w 421 (w roku ubiegłym 2443) przewodach 
habilitacyjnych oraz w 266 ( w roku ubiegłym 1578) postępowaniach o 
nadanie tytułu profesora.<br>Uprawnionym w tym miejscu jest pogląd. że 
tak znaczny wzrost aktywności naukowej czy artystycznej kandydatów do 
tytułu profesora jest przełożeniem systematycznie rosnącej w ostatnich 
latach liczby przewodów habilitacyjnych oraz kończącą się z dniem 30 
września 2013 r. możliwością wszczynania postępowań awansowych w trybie 
przepisów dotychczasowych (art. 33 ust. 2 ustawy z dnia 18 marca 2011 r.
 o zmianie ustawy Prawo<br>o szkolnictwie wyższym, ustawy o stopniach 
naukowych i tytule naukowym oraz o stopniach i tytule w zakresie sztuki 
oraz niektórych innych ustaw – Dz. U. nr 84, poz. 455).<br>W roku 2014 
Centralna Komisja wyznaczyła recenzentów w postępowaniach o nadanie 
tytułu profesora, wszczętych w trybie znowelizowanych przepisów, w 
stosunku do 43 takich wniosków ( w roku u biegłym – 10).<br>Analiza 
przedmiotowych wniosków w układzie dziedzin naukowych i dziedzin sztuki 
wskazuje, iż aktywność kandydatów do awansu, rozkładała się następująco:</p>
<p>1. W grupie wniosków dotyczących wyznaczenia recenzentów w postępowaniach o nadanie tytułu profesora, w podziale na sekcje:</p>
<p>- w sekcji nauk humanistycznych i społecznych 66,6% ogółu wszystkich tego typu wniosków;<br>- w sekcji nauk ekonomicznych 3,8%,<br>- w sekcji nauk biologicznych, rolniczych, leśnych i weterynaryjnych 1,1%,<br>- w sekcja nauk medycznych niespełna 0,1%,<br>- w sekcji nauk matematycznych, fizycznych, chemicznych i nauk o Ziemi 1,1%,<br>- w sekcji nauk technicznych 24,5%,<br>- w sekcji sztuki 2,6%.</p>
<p>2. W grupie wniosków dotyczących wyznaczenia recenzentów w przewodach habilitacyjnych, w podziale na sekcje:</p>
<p>- sekcja nauk humanistycznych i społecznych ok.52%,<br>- sekcja nauk ekonomicznych ok. 2,4%,<br>- sekcja nauk biologicznych, rolniczych, leśnych i weterynaryjnych ok. 4,5%<br>- sekcja nauk medycznych ok. 2,1%,<br>- sekcja nauk matematycznych, fizycznych, chemicznych i nauk o Ziemi niespełna 0,1%,<br>- sekcja nauk technicznych ok. 34,9%,<br>- sekcja sztuki ok. 3,6%.</p>
<p>Powyższe wnioski odwoływały się do procedury postępowań awansowych 
wynikających z art. 20 ust. 5a lub z art. 27 ust. 4 ustawy z dnia 14 
marca 2003 r. o stopniach naukowych i tytule naukowym oraz o stopniach i
 tytule w zakresie sztuki (Dz. U. nr 65, poz. 595 oraz Dz. U. z 2005r. 
Nr 164, poz.1365), tzn. w brzmieniu sprzed nowelizacji przepisami ustawy
 z dnia 18 marca 2011 r. o zmianie ustawy - Prawo o szkolnictwie 
wyższym, ustawy o stopniach naukowych i tytule naukowym oraz o zmianie 
niektórych innych ustaw (Dz. U. Nr 84, poz. 455),<br>Zgodnie z art. 33 
ust. 2 wskazanej wyżej ustawy nowelizującej z dnia 18 marca 2011 r., w 
okresie dwóch lat od dnia wejścia w życie powołanej uprzednio ustawy o 
stopniach naukowych i tytule naukowym oraz o stopniach i tytule w 
zakresie sztuki, na wniosek osoby ubiegającej się o nadanie stopnia 
doktora lub doktora habilitowanego albo tytułu profesora, mogły być 
prowadzone przewody doktorskie i habilitacyjne oraz postępowania o 
nadanie tytułu profesora na podstawie przepisów dotychczasowych albo 
przewody doktorskie, postępowania habilitacyjne oraz postępowania o 
nadanie tytułu profesora na podstawie przepisów ustawy, w brzmieniu 
nadanym ustawą zmieniającą.<br>Powołany przepis dotyczy przewodów 
habilitacyjnych lub postępowań o nadanie tytułu profesora wszczętych do 
dnia 30 września 2013 r.</p>
<p><strong>2.6 Wystąpienia o wydanie opinii dotyczącej kwalifikacji 
kandydatów bez habilitacji do stanowiska profesora nadzwyczajnego w 
szkole wyższej.</strong></p>
<p>Ustawa z dnia 18 marca 2011 r. o zmianie ustawy - Prawo o 
szkolnictwie wyższym, ustawy o stopniach naukowych i tytule naukowym 
oraz o zmianie niektórych innych ustaw (Dz. U. Nr 84, poz. 455) zniosła 
przepis art. 115 ust. 2 ustawy z dnia 27 lipca 2005 r. Prawo o 
szkolnictwie wyższym, który warunkował możliwość zatrudnienia na 
stanowisku profesora nadzwyczajnego w szkole wyższej osoby bez 
habilitacji, od uprzedniego uzyskania pozytywnej opinii Centralnej 
Komisji. Warunek ten powrócił przy kolejnej nowelizacji ustawy w 2014 r.<br>W roku sprawozdawczym do Centralnej Komisji nie wpłynął żaden taki wniosek (identycznie jak w roku ubiegłym).</p>
<p><strong>2.7 Decyzje rektora z art. 21a ustawy</strong></p>
<p>Przepis art. 21a, wprowadzony do ustawy w wyniku jej nowelizacji 
powołaną już wcześniej ustawą z dnia 18 marca 2011 r., wprowadził 
możliwość uzyskania uprawnień równoważnych uprawnieniom wynikającym z 
posiadania stopnia doktora habilitowanego przez osoby, które uzyskały 
stopień doktora i podczas pracy w innym państwie przez co najmniej pięć 
lat kierowały samodzielnie zespołami badawczymi oraz posiadają znaczący 
dorobek i osiągnięcia naukowe – w drodze decyzji rektora szkoły wyższej.
 Centralna Komisja w ciągu trzech miesięcy ( od wejścia w życie z dniem 1
 października 2014 r. kolejnej nowelizacji ustawy – w ciągu czterech 
miesięcy) od zawiadomienia rektora ma prawo, w drodze decyzji 
administracyjnej, wyrazić sprzeciw i uchylić omawianą decyzję rektora.<br>Brak
 przedmiotowej decyzji Centralnej Komisji, we wskazanym wyżej terminie, 
powoduje uprawomocnienie się decyzji rektora z mocy prawa.<br>W okresie 
sprawozdawczym do Centralnej Komisji wpłynęło 24 (21 w roku 2013) takich
 zawiadomień i w stosunku do 9 (10 w roku 2013) z nich Komisja podjęła 
decyzję o wyrażeniu sprzeciwu i uchyleniu decyzji rektora, co stanowiło 
blisko 37,5% ogółu tych spraw i zanotowano tu spadek tego typu decyzji w
 stosunku do roku ubiegłego.<br>Przesłanką negatywnych decyzji 
Centralnej Komisji w tej grupie wniosków, tak jak i w latach ubiegłych, w
 zdecydowanej większości przypadków był brak przedstawienia wszystkich 
dowodów na okoliczności, o których mowa w przytoczonym powyżej artykule 
ustawy (a w szczególności dokumentów potwierdzających samodzielne 
kierowanie zespołami badawczymi przez co najmniej pięć lat, podczas 
pracy za granicą) lub niemożność uznania, iż osoba, której dotyczy 
zawiadomienie rektora, posiada znaczący dorobek i osiągnięcia naukowe, 
które w ocenie Komisji powinny być porównywalne z osiągnięciami 
kandydatów do habilitacji.</p>
<p><strong>2.8 Odwołania od odmownych uchwał rad wydziałów i rad 
naukowych w przewodach doktorskich i habilitacyjnych ( w postępowaniach 
habilitacyjnych) oraz w postępowaniu o nadanie tytułu profesora.</strong></p>
<p>Faktyczną przyczyną uchylania uchwał rady wydziału/rady naukowej były
 zasadniczo względy proceduralne, uchybienia dotyczące trybu 
przeprowadzania przewodu czy postępowania, które mogły mieć wpływ na 
jego wynik. Motywem uchylenia uchwały rady jest również istotna 
rozbieżność między pozytywnymi ocenami kolejnych etapów przewodu czy 
postępowania, a odmowną uchwałą w przedmiocie nadania stopnia czy 
poparcia wniosku o nadanie tytułu profesora.<br>Centralna Komisja dość 
często uznawała, że należy uchylić negatywną uchwałę rady jednostki 
organizacyjnej w wyniku argumentów podniesionych w odwołaniu, bowiem 
spośród 106 takich odwołań rozpatrzonych w 2014 r., Centralna Komisja 
uwzględniła 43 ( w roku 2013 - 35,) a więc blisko 40,6% i wskaźnik 
procentowy był porównywalny z rokiem ubiegłym – 40%.<br>W stosunku do analogicznych wniosków rozpatrywanych w roku 2013 liczba przedmiotowych wniosków była wyższa o 19% (89).<br>Jednakże
 należy zauważyć, że w 2014 r. nasiliło się zjawisko występowania do rad
 jednostek organizacyjnych o umorzenie postępowania o nadanie tytułu 
profesora, wynikające z krytycznej oceny dorobku kandydata, wyrażanych 
przez powołanych recenzentów. Uwzględniając ten fakt rzeczywista liczba 
rozpatrywanych negatywnie wniosków była znacząco większa.</p>
<p><strong>2.9 Wnioski o przeprowadzenie postępowania habilitacyjnego</strong></p>
<p>Nowelizacja ustawy o stopniach naukowych i tytułach naukowych oraz o 
stopniach i tytułach w zakresie sztuki – wprowadzona ustawą z dnia 18 
marca 2011 r. (Dz. U. nr 84, poz. 455), która weszła w życie z dniem 1 
października 2011 r. , obok trybu przeprowadzania przewodów 
habilitacyjnych według przepisów dotychczasowych w okresie przejściowym 
lat dwóch – który zakończył się w dniu 30 września 2013 r., wprowadziła 
zmianę pozwalającą kandydatom do stopnia doktora habilitowanego złożyć 
wniosek o przeprowadzenie postępowania habilitacyjnego bezpośrednio do 
Centralnej Komisji – z jednoczesnym wskazaniem jednostki do 
przeprowadzenia przedmiotowej procedury.<br>W kolejnej nowelizacji ww. 
ustawy, która weszła w życie z dniem 1 października 2014 r., dokonano 
zmiany zapisu art. 16 ust. 2 pkt 1, w którym w miejsce jednotematycznego
 cyklu publikacji – jako formy osiągniecia, wprowadzono cykl publikacji 
powiązanych tematycznie.<br>W roku 2014 Centralna Komisja powołała 1431 
komisje postępowania habilitacyjnego, tj. ok. 30% więcej niż w roku 
ubiegłym (1101). Dane te upoważniają do wysunięcia wniosku o 
utrwalającym się w ostatnich latach wzroście zainteresowania uzyskaniem 
stopnia doktora habilitowanego.<br>Komisja dokonuje oceny formalnej 
przedłożonych dokumentów w terminie siedmiu dni od daty ich wpływu, a w 
wyniku kolejnej nowelizacji ustawy, która weszła w życie z dniem 1 
października 2014 r. - 14 dni. W przypadku, gdy dokumentacja wniosku nie
 spełnia wymogów przewidzianych w przepisach prawa, Komisja wzywa do jej
 uzupełnienia bądź poprawienia, wskazując jednocześnie sposób i termin 
tego uzupełnienia wraz z pouczeniem, że jego niedokonanie we wskazany 
sposób i w wyznaczonym terminie spowoduje pozostawienie wniosku bez 
rozpoznania.<br>Doświadczenie wynikające z dwuletniego funkcjonowania 
omawianych przepisów sprawia, że w coraz częściej – w porównaniu z 
latami ubiegłymi - przedmiotowe wnioski spełniały w całości wymagania 
ustawowe, co pozwalało natychmiast wdrożyć dalsze procedury związane z 
powoływaniem komisji postępowania habilitacyjnego, umożliwiając tym 
samym rozpoczęcie procedury oceny kandydatów.</p>
<p><strong>3. SPRAWY OGÓLNE</strong></p>
<p>Drugi rok ósmej kadencji poświęcony był głównie na sprawne, w miarę 
możliwości bieżące rozpatrywanie wszystkich wniosków wpływających do 
Komisji.<br>Centralna Komisja aktywnie uczestniczyła, jako organ 
opiniodawczy, w procesie legi-slacyjnym podczas kolejnej nowelizacji 
ustawy. Komisja przedstawiła swoje propozycje do projektu ustawy, jak i 
rozporządzeń wykonawczych, mając na uwadze potrzebę podwyż-szenie 
jakości dorobku kandydatów i formalnych podstaw nadawania stopni i 
tytułów - kilka z tych propozycji zostało przyjętych przez ustawodawcę.<br>W
 dniu 29 maja 2014 r. odbyło się spotkanie, z inicjatywy Pani Minister 
Nauki i Szkol-nictwa Wyższego – prof. Leny Kolarskiej – Bobińskiej, z 
członkami Prezydium Centralnej Komisji, poświęcone realizacji zadań 
Komisji, aspektom związanych z rozwojem i pozio-mem kadr naukowych w 
naszym Kraju oraz projektowanych zamian ustawowych.</p>
<p>Dobrze przebiegała współpraca z Radą Główną Nauki i Szkolnictwa 
Wyższego w sprawach związanych z przyznawaniem uprawnień do nadawania 
stopni naukowych i stopni w zakresie sztuki.<br>W dniu 9 maja 2014 r. doszło do spotkania przedstawicieli Rady Głównej Nauki<br>i
 Szkolnictwa Wyższego oraz Centralnej Komisji do Spraw Stopni i Tytułów.
 W spotkaniu uczestniczyli przewodniczący obu gremiów: prof. Jerzy 
Woźnicki oraz prof. Antoni Tajduś, a także członkowie Prezydiów Rady 
Głównej i Centralnej Komisji.<br>W trakcie spotkania:<br>1. 
zaprezentowane zostało stanowisko Centralnej Komisji dotyczące kolejnej 
nowelizacji ustawy o stopniach naukowych i tytule naukowym oraz o 
stopniach i tytule w zakresie sztuki;<br>2. omówiono udział Rady Głównej
 w procedurach związanych z rozpatrywaniem wniosków jednostek 
organizacyjnych o przyznanie uprawnień do nadawania stopni. Poruszone 
zostały tematy związane z opiniowaniem przez Radę Główną wniosków o 
przyznanie uprawnienia do nadawania stopni. Jednym z zagadnień tu 
omówionych była również ścieżka postępowania dla jednostek, które 
utraciły uprawnienia w wyniku podziału. Ponieważ nie regulują tego 
przepisy prawa, była to kwestia istotna zwłaszcza dla uczestników 
studiów doktoranckich, które w tych jednostkach były prowadzone;<br>3. 
po raz kolejny przedyskutowano potrzebę podjęcia inicjatyw dla 
przeciwdziałania tzw. „ turystyce naukowej" (problem nieodpowiedniego 
stosowania umowy między Rządem Rzeczypospolitej Polskiej a Rządem 
Republiki Słowackiej, równoważności dokumentów o wykształceniu i nadaniu
 stopni i tytułów uzyskanych w obu Krajach) oraz przedstawiono wnioski 
dotyczące dalszej współpracy.<br>Sprawnie przebiegała również współpraca
 z Kancelarią Prezydenta Rzeczypospolitej Polskiej w sprawach 
przedstawiania kandydatów do tytułu profesora.<br>Prezydium Centralnej 
Komisji na swoim posiedzeniu w dniu 28 kwietnia 2014 r. gościło 
przedstawiciela Kancelarii Prezydenta Rzeczypospolitej Polskiej – prof. 
Macieja Żylicza. Przedmiotem spotkania były tematy związane z 
przekazywaniem Prezydentowi wniosków o nadanie tytułu profesora i 
wyjaśnieniu różnic w podejściu do niektórych spraw związanych z oceną 
tych wniosków oraz towarzyszącej im dokumentacji.</p>
<p>Od odmownej decyzji Centralnej Komisji, jako organu działającego w II
 instancji, oraz od decyzji Komisji wyrażającej sprzeciw i uchylającej 
decyzję rektora w sprawie nabycia uprawnień równoważnych uprawnieniom 
wynikającym z posiadania stopnia doktora habilitowanego (art. 21a 
ustawy), przysługuje stronie prawo złożenia skargi do Wojewódzkiego Sądu
 Administracyjnego (WSA).<br>W 2014 r. złożono łącznie 31 skarg do Wojewódzkiego Sądu Administracyjnego, w 7 sprawach WSA oddalił bądź odrzucił skargi.<br>Do
 Naczelnego Sądu Administracyjnego złożono łącznie 12 skarg kasacyjnych,
 w tym Centralna Komisja wniosła 5 skarg kasacyjnych, które zostały 
oddalone, a w 7 skargach kasacyjnych złożonych przez Strony – czekamy na
 termin rozpoznania sprawy.</p>
<p>Centralna Komisja do spraw Stopni i Tytułów dokłada wszelkich starań,
 aby procedury przynależne jej kompetencjom realizowane były w sposób 
przejrzysty i sprawny, przy jednoczesnym przestrzeganiu wymagań 
formalnych i merytorycznych stawianych kandydatom do awansu oraz w 
stosunku do jednostek ubiegających się o przyznanie uprawnienia do 
nadawania stopni.</p>
<p style="margin-left: 1020px;">Przewodniczący Centralnej Komisji<br>prof. dr hab. Antoni Tajduś</p>	</div>

	
						</div>


  </div>
</div>









    
<div id="panel_cookie_dol" class="panel_cookie"><div class="tresc"><h4>Informacje o plikach cookie</h4><p>Ta strona używa plików Cookies. Dowiedz się więcej o celu ich używania i możliwości zmiany ustawień Cookies w przeglądarce. <a href="http://www.ck.gov.pl/index.php/sprawozdania/sprawozdanie-z-dzialalnosci-w-2014-roku?id=1941">Czytaj więcej...</a></p></div><input id="ukryj" value="Zamknij" onclick="info_cookie();" type="button"></div>

</body></html>